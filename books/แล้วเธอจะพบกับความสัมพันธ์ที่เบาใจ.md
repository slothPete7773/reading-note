# แล้วเธอจะพบกับความสัมพันธ์ที่เบาใจ

Created time: February 20, 2023 3:25 PM
Duration: 0
FinishedDate: February 20, 2023
StartedDate: February 20, 2023
Tags: Book, Emotion, Non-fiction
isFinished: Yes

- 86 — ความแตกต่างระหว่างใจดีกับใจอ่อน

# Outline

- brief about the relationship, its importance, where is it, why need it
- overview of the book
  - what aspect of relationship this book is about
  - tell how we can keep and repair the relationship of us and the others
  - แนวทางที่เค้าใช้ในการเล่าเรื่อง
    - ยกตัวอย่าง, เยอะมาก, หลายแง่มุม
    - การใช้คำ, อ่านสนุก
  - เพราะมีบาดแผล จึงเจ็บปวด และเพราะได้รับบาดแผลมากเกินไปมาตลอด จึงส่งต่อบาดแผลต่อให้คนที่รักโดยไม่รู้ตัว เพราะคิดว่าคือการชี้แนะและกำหนดเส้นทางที่ถูกต้องให้เค้า
- opinion
  - เค้าเล่าเป็นเกร็ดเล็กเกร็ดน้อยในการชใ้ชีวิต
  - พยายามให้เราเข้าใจตัวเอง (Self retrospective) เพื่อกางเขตแดน(relationship) ที่เหมาะสม
    - รักษาคนใว้ในระดับที่เหมาะสม และกีดกันคนแย่ ๆ ออกไป
  - ฟิลคล้าย ๆ เพื่อนสนิทที่มีมายด์เซ็ตดี ๆ มาชี้แนะแนวทางการมองโลกเพื่อให้ชีวิตสบายตัวมากขึ้น

สิ่งที่มนุษย์คนนึงจะต้องมี แม้จะไม่ได้เรียกร้องว่าต้องการ แต่ความสัมพันธ์นั้นมักจะเข้ามาหาเราอยู่ตลอด ไม่เกี่ยงว่าจะเป็นความสัมพันธ์กับครอบครัว เพื่อน ป้าร้านอาหาร หรือลุงที่ขายขนม และเพื่อนร่วมงาน ความสัมพันธ์นั้นเหมือนอากาศและลมหนาว เกาะติดตัวเราอยู่ตลอดเวลา และพัดผ่านไปมาเหมือนเหล่าผู้คนที่สัญจรเข้ามาทักทายและหายไปโดยไม่รู้ตัว
ความสัมพันธ์และปฏิสัมพันธ์นั้นช่วยก่อร่างสร้างเราให้เป็นเรา ค่อย ๆ หล่อหลอมจิตใจของเราให้กลมกลืนไปกับสังคมและมีชีวิตรอดไปกับสังคมที่เต็มไปด้วยผู้คนมากหน้าหลายตา และความสัมพันธ์เหล่านั้นคือแหล่งสร้างอารมณ์ของชีวิต แม้ว่าจะประกอบไปด้วยหลากหลายอารมณ์ ชื่นมื่น ปลื้มปริ่ม ละเหี่ยใจ เครียด ท้อแท้ สุขใจ และรัก ~~ถึงอย่างไรก็ตาม อารมณ์เหล่านี้นี่แหละ ที่สร้างให้มนุษย์นั้นมีความหลากหลายแ~~

ดังนั้น หนังสือเล่มนี้จึงได้บอกเล่าถึงความสำคัญของการรักษาสายสัมพันธ์กับเหล่าผู้คนใกล้ตัวของเราไว้ คิมซูฮยอนได้มาแบ่งปันวิธีการรักษาและประคองสุขภาพของความสัมพันธ์ระหว่างเราและผู้อื่น เค้าใช้วิธีการเล่าเรื่องโดยใช้ประสบการณ์ที่เจอเป็น scenario และเล่าถึงเกร็ดในการรักษาความสัมพันธ์ ว่าปัญหาคืออะไร และอาจนำไปสู่อะไรได้ จากนั้นจึงเสนอวิธีในการรักษาและป้องกันไม่ให้ความสัมพันธ์เกิดรอยร้าว แต่ทั้งนี้เค้าก็ยังเล่าว่า ถึงแม้จะเกิดรอยร้าวขึ้น การพูดคุยและสร้างความตระหนักถึงปัญหาซึ่งกันและกัน ก็สามารถช่วยสมานแผลใจแก่กันได้ เพราะว่ามนุษย์เราไม่ใช่ผลผลิตบนสายพานเครื่องจักร จึงจะเพอร์เฟ็ค ไร้ตำหนิและข้อบกพร่อง

คิมซูฮยอนพยายามทำให้เราได้เข้าใจว่า เพราะคนเรานั้นต่างเกิดและโตมาในสภาพแวดล้อมที่ต่างกัน และได้รับการเลี้ยงดูสั่งสอนที่ต่างกัน วิธีมองโลกและสิ่งที่รับได้ในความสัมพันธ์ของแต่ละคนก็ต่างกันเช่นกัน การเอาทิชชู่เช็ดจมูดและสั่งน้ำมูลบนโต๊ะอาหารอาจเป็นสิ่งที่ยอมรับได้สำหรับคนหนึ่ง แต่ก็อาจจะเป็นสิ่งที่อีกคนหนึ่งเห็นว่าไม่สมควรก็เป็นได้ ดังนั้นเราจึงจำเป็นต้องสร้างความตระหนักว่าผู้คนนั้นแตกต่าง ความต้องการของคนเรานั้นแตกต่าง เราไม่สามารถนำไม้บรรทัดที่เราถูกสั่งสอนมาตลอดตั้งแต่เยาว์วัยมาวัดและกำหนดเส้นทางของผู้อื่นได้ ไม่ว่าเราจะคิดว่าเป็นแนวทางที่ถูกหรือดีเท่าไรก็ตาม เพราะไม้บรรทัดของเรานั้น อาจจะไม่ใช่ไม้บรรทัดที่เที่ยงตรงและถูกต้องอย่างเที่ยงแท้ หากแต่อาจเป็นไม่บรรทัดที่ถูกส่งต่อมาจากประสบการณ์ของผู้ที่ชุบเลี้ยงเรามา ซึ่งก็อาจถูกส่งต่อมาจากคนที่ดูแลและสั่งสอนผู้ที่ชุบเลี้ยงเรามาอีกต่อก็เป็นได้

จากมุมมองของผู้ที่ได้อ่าน ‘แล้วเธอจะพบกับความสัมพันธ์ที่เบาใจ’ จบแล้ว มีความรู้สึกว่าหนังสือเล่มนี้เป็นเหมือนหนังสือ How To ที่แนะนำเกร็ดเล็กเกร็ดน้อยและแนวทางในการใช้ชีวิตให้มีความสัมพันธ์ที่ดี หากแต่การใช้ภาษาและคำศัพท์มีความโมเดิร์นและทันสมัย อ่านสนุกและเพลิดเพลินเป็นอย่างมาก แต่ที่สุดแล้ว แก่นที่ผู้อ่านได้จากหนังสือ คือการให้เราพยายามเข้าใจในตัวเอง คอยพยายามเข้าใจความรู้สึกของตัวเองและรู้จักตัวเองให้มากขึ้นเพื่อที่จะกางเขตแดนความสัมพันธ์ให้เหมาะสม รักษาคนที่เรารักเอาไว้ และกีดกันเหล่าคนที่สร้างบาดแผลในชีวิตเราออกไป หนังสือเล่มนี้ให้ความรู้สึกเหมือนเพื่อนที่มีมายด์เซ็ตดี ๆ มาชี้แนะแนวทางการมองโลกเพื่อให้ชีวิตของเราสบายตัวมากขึ้น

สุดท้ายนี้ สิ่งที่ผู้อ่านได้อ่านแล้วพบว่ามีความสำคัญและโดนใจที่สุด คือสิ่งที่ผู้เขียนบอกว่า เพราะคนเรามีบาดแผลจึงเจ็บปวด และเพราะได้รับบาดแผลมากเกินไปจนเข้าใจว่ามันคือการสั่งสอนและชี้แนะ จึงนำบาดแผลนั้นส่งต่อไปยังคนที่เรารักโดยไม่รู้ตัว เพียงเพราะต้องการให้เค้าเดินไปในทิศทางที่เราคิดว่าถูกต้องและสมควร แต่แท้จริงแล้วหารู้ไม่ว่าเราแค่เพียงนำสิ่งที่เราได้รับการสั่งสอนตั้งแต่วัยเยาว์มาชี้แนะผู้อื่น โดยที่สิ่งที่เราได้รับสังสอนมา อาจไม่ใช้สิ่งที่ถูกและดีในมุมมองของผู้อื่นที่ได้รับการสั่งสอนมาอีกแบบที่แตกต่างกัน

ขอบคุณที่อ่านจนจบ.
